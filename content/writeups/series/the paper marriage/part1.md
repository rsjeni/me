---
title: 'The Paer Marriage'
date: 2018-11-18T12:33:46+10:00
draft: false
icon: 'writeups/writeups-icon1.png'
featured: true
weight: 100
authors: 'Razia Sultana Jeni'
tags: ["the paper marriage"]
categories: ["series"]
heroHeading: 'দ্যা পেপার ম্যারেজ'
heroSubHeading: '১ম পর্ব'
heroBackground: 'https://source.unsplash.com/tjX_sniNzgQ/1600x400'
thumbnail: 'https://source.unsplash.com/tjX_sniNzgQ/400x300'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---
১

একটা মেয়ের চরিত্রে যে কয়টা ব্যাপার থাকলে তাকে ক্যারেক্টারেরলেস বলা হয়, আমার ভেতর তার সবগুলোই আছে। ড্রাগ নিই, কয়েকজন ছেলের সাথে ফিজিক্যাল রিলেশানেও জড়িয়েছি। আর গত এক বছর যাবত রেগুলার এসকর্টের কাজও করি। এরপরও ভদ্র সমাজে চলাফেরা করতে তেমন কোন সমস্যা হচ্ছে না। এসকর্টের সুবিধা এটাই। একদম ভেতরের কয়েকজন ছাড়া কেউ জানেই না আমার এই পরিচয়। 

আর তাই এসকর্টদের ট্রিটমেন্টটাও, টিপিক্যাল প্রসদের মত হয় না। ফাইফ স্টার হোটেলে বেশ দামী মদ সার্ভ করা হয়, বারে ডান্স করার জন্য অফার করা হয়। আর… লিভ ইট। কারণ এই গল্প আমার এসকর্ট লাইফের না। এই গল্প আমার প্রেমের।   

বাই দ্যা ওয়ে, আমি জেসমিন। বাবা আদর করে ডাকেন জেসি। ঢাকায় একটা প্রাইভেট ইউনিভার্সিটিতে, কম্পিউটার সাইন্সে পড়ি। মাথা নেহাত খারাপ না। অন্ততঃ প্রথম দুই বছর রেজাল্ট বেশ ভালোই হচ্ছিল। থার্ড ইয়ারে উঠতে উঠতে কাহিনী এলোমেলো হতে শুরু করে। আর এখন তো চোখে রীতিমত অন্ধকার দেখছি। কোর্সটা কোন রকমে শেষ করতে পারব কি না, গড নোজ। আর একটা সেমিস্টার আছে। ওটা শেষ হলেই আমি ব্যাচেলর। ঠিক এই সময়ে ঘটনাটা ঘটে। 

তো যা বলছিলাম, পরিস্থিতি রীতিমত ভয়ঙ্কর। তো, আমার এই ভয়ঙ্কর অবস্থা সম্পর্কে জানবার পরে প্রথম যে প্রশ্নটা মাথায় আসতে পারে, সেটা হচ্ছে, কি এমন হল? কিংবা কেন এই পথে এসেছি? গুড কোয়েসচেন। আসলে বাংলা বা হিন্দি সিনেমা দেখে কমবেশি সবারই ধারণা, হয় এখানে আমাদের বিক্রি করা হয় আর নয়তো অভাবের তাড়নায়।

হোয়াট অ্যাবাউট মি? অভাবের তাড়নায়? কোন ফাঁদে পড়ে? না স্বেচ্ছায়? অনেস্ট অ্যান্সার, ‘নো’ অ্যান্ড 'ইয়েস'। ‘নো' কারণ মোটামুটি বেশ সচ্ছল একটা পরিবার আমাদের। রাজশাহীতে থাকি। বাবার বিজনেস আছে। তাই এই কাজ না করলেও আমার চলে যেত। আর 'ইয়েস' কারণ, দারুণ পশ একটা ফ্যামিলিতে আমার জন্ম হয়নি। স্পেশালি ঢাকার যে প্রাইভেট ইউনিভার্সিটিতে আমি পড়ি, সেখানে যেমন ছেলে মেয়েরা পড়ে, তাঁদের তুলনায় আমি গরীব না হলেও, মধ্যবিত্ত বা নিম্ন মধ্যবিত্ত। 'ফাঁদ' আর 'স্বেচ্ছায় কি না', সে প্রশ্নের উত্তর এখন দিচ্ছি।

এখানে পড়াবার জন্য যে টাকাটা বাবাকে দিতে হয়, সেটা দিতে উনার বেশ খানিকটা কষ্টই করতে হয়। তারপরও তিনি দেন, কারণ আমি বেশ মেধাবী। প্লাস বাবার বেশ আদরের। এসএসসি আর এইচএসসির রেজাল্ট ভালো হলেও ভর্তি পরীক্ষায় কোন সরকারী ইন্সটিটিউটে কম্পিউটার সায়েন্সে ভর্তির সুযোগ পাইনি। আর আমার গোঁ ছিল, কম্পিউটার সায়েন্সেই পড়ব। তাই… বাবা তাঁর সাধ্যের এক্সট্রিম লিমিটে গিয়ে দামী এই ইউনিভার্সিটিতে আমাকে ভর্তি করেন। প্রাইভেটের ভেতর এটাই বেষ্ট। সেই সাথে কস্টলিও। 

ডোনেশানের টাকা যোগাড় করতে বাবা সম্ভবতঃ দুএকটা এফডিও ভাঙ্গিয়েছেন। সেমিস্টার ফি আর আমার থাকা খাওয়া বাবদ টাকা পাঠাতে বাবা যে টাকাটা পাঠাতে হয়, তা নেহাত কম না। কিছুটা হলেও সমস্যায় পড়েন বলেই আমার ধারণা। তারপরও, আমার যেন সমস্যা না হয়, সেদিকে উনি ভালোই খেয়াল রাখেন। আমাকে বোঝান, যেন একটু হিসেব করে চলি। সেটা চলতামও। শুরুতে। তারপর? ইয়েস, এতো সব সাবধানতা সত্ত্বেও…শেষ রক্ষা হয় না। আমি বখে যাই।

তো কাহিনীতে ফিরি? আসলে বাবা এবং সেই সাথে আমি, যে ব্যাপারটা বুঝতে পারিনি, তা হচ্ছে, নিজের স্ট্যাটাসের ওপরে ওঠার এই চেষ্টাটা আসলে অনন্ত। এর কোন শেষ নেই। প্রথম প্রথম এই চেষ্টা সফল হচ্ছে ফিল হলেও অচিরেই তা একজনকে দোটানায় ফেলে। ক্লাসের সবাই বিদেশি ব্র্যান্ডের ড্রেস, কসমেটিকস আর পারফিউম ইউজ করে। ইভেন কেউ চটি স্যান্ডেল পড়ে আসলে, দেখা যায়, ওটা অরিজিনাল গুচি ব্র্যান্ডের। কথাবার্তায় সাহেবিয়ানা তো আছেই। একেকজন আসে জিরো মাইলেজ ওয়ালা গাড়ীতে। চারিদিকে প্রাচুর্য আর প্রাচুর্য। কতদিন আর নিজেকে নিয়ন্ত্রণে রাখা যায়? একসময় দেখা গেল, ওদের মত হতে ইচ্ছে জাগতে শুরু করল।

প্রাচুর্যের উল্টো দিকও আছে। প্রায় অর্ধেক ছেলে মেয়েই অ্যাডিক্ট। বাবার অঢেল টাকা থাকায়, চাওয়া মাত্রই টাকা পেয়ে যায়। তাই যেমন ইচ্ছে লাইফ লিড করে। ক্যাফেটেরিয়ায় দামী সিগারেট আর কারণে অকারণে পাশের বারে গিয়ে ড্রিঙ্ক করা। প্রথম প্রথম এদের দেখে নাক সিটকাতাম। ভাবতাম, এদের চেয়ে আমি অনেক ভালো আছি। তবে বেশিদিন তেমন থাকলাম না। একসময় ফিল করলাম, আই অ্যাম ফিলিং জেলাস। আমারও শখ চাপল, বনেদি হওয়ার। ওদের নকল করতে লাগলাম। ওদের দেখাদেখি সিগারেট শুরু করলাম। মাঝে মাঝে ড্রাগ। প্রথম দিকে অনেকেই ফ্রি তে দিত। শুরুটা যতো না ড্রাগ এঞ্জয় করার জন্য, তার চেয়ে বেশি ওদের মত হওয়ার জন্য, নিজেকে স্মার্ট দেখাতে, আমিও ড্রাগ নেয়া শুরু করলাম।

ইউনিভার্সিটির বেশ কয়েকটা ডর্ম ছিল। পাঁচতলা একটা ফ্ল্যাট ভাড়া নেয়া। সেখানে আমরা ঢাকার বাইরে থেকে আসা স্টুডেন্টরা থাকতাম। দিবা ছিল আমার রুমমেট। ইনফ্যাক্ট, ওর হাত ধরেই আমার নেশার জগতে প্রবেশ। ওর বাবার রিয়েল এস্টেটের ব্যাবসা। তবে মা মারা যাওয়ার পরে আরেকটা বিয়ে করেন। সেকারণে ডর্মে এসে থাকা। ছাত্রী আহামরি কিছু না। আসলে পড়াশোনার তেমন ইচ্ছেও নাই। তাই বোধহয় সারাক্ষণ নেশায় বুঁদ হয়ে থাকে। আরেকটা কারণ হতে পারে। ও এই ডর্মের সাপ্লাইয়ার। ওর কাছে সব সময় জিনিস পাওয়া যায়।

ফার্স্ট আর সেকেন্ড ইয়ারে ব্যাপারটা এতোটা বাড়াবাড়ি পর্যায়ে যায়নি। মনোযোগ দিয়েই পড়াশোনা চলছিল। মাঝে মাঝে ড্রাগ নিলেও, সেটা নিতাম মাসের টাকা বাঁচিয়ে। বাবার কাছে এক্সট্রা চাইব না ভেবে, দুটা টিউশানিও শুরু করি। এভাবে চলে যাচ্ছিল। এর মাঝে সবুজের সাথে অ্যাফেয়ার হয়। বড়লোক বাবার হ্যান্ডসাম ছেলে। নিজে গাড়ী চালিয়ে আসত। মাঝে মাঝে আমাকে নিয়ে লঙ ড্রাইভে যেত। দামী হোটেলে লাঞ্চ করাতো। আমারও ভালো লাগত। তাই প্রপোজ করার পরে রাজী হয়ে যাই। মাস দুয়েক পরে, উই স্লেপ্ট। 

ব্যাপারটা বেশ এঞ্জয়িং ছিল। ফলে, ঘটনাগুলো আরও ঘটল। এরপরে এধরনের ছেলেরা যা করে, সেটাই ঘটল। নতুন আরেকটা প্রেম করল। আমি জিজ্ঞেস করলে বলত, জাস্ট ক্যাজুয়াল রিলেশানশিপ। আমাকে সেভাবে অ্যাভয়েড করত না। সময় দিত, বাট… ফিল করতাম, আমি আর ওর প্রেমিকা নেই। 

এরপরে জেদের বসে আমিও পার্টনার চেঞ্জ করলাম। সম্ভবতঃ সবুজও সেটাই চাইছিল। যখন ব্যাপারটা বুঝতে পারলাম, তখন অনেক দেরী হয়য়ে গেছে। সুপ্রিয়া আর সবুজ তখন কাপল। এই সুযোগে দুই একজন আমার কাছে ঘেঁষল। ওরা জেনে গেছে, সবুজের সাথে আমি ফ্ল্যাটে গিয়েছি। তাই যারাই আসে, তাঁদেরও আসল উদ্দেশ্য ঐটা। এরপরও বাছ বিচার করে আরও দুএকটা প্রেম করেছিলাম। কিন্তু পরিণাম একই। সেই ফাঁকা ফ্ল্যাটে নিয়ে যাওয়া, এরপরে... 

ব্যাপারগুলো আমার অনিচ্ছায় হত, এমন না। হয়তো আশা করতাম, এবার ঘটনা আগের মত হবে না। প্রেমটা জেনুইন। বাট… সবগুলো প্রেমিকই একই। ফ্ল্যাট পরবর্তী ঘটনায় তেমন কোন হেরফের হতো না। ফলে প্রেম আর প্রেম পরবর্তী ঘটনাগুলোর কারণে আমি আরও একদফা ভেঙ্গে পড়লাম। 

সেই সময় দিবা আমাকে হিরোইন নেয়া শেখাল। এরপরে… নিজের ওপর নিয়ন্ত্রণ পুরোপুরি হারালাম। ড্রাগ ঘটিত অভ্যাসটা তখন আর 'শখের বসে’ থাকল না। ড্রাগ আমাকে পেয়ে বসল। থার্ড ইয়ারে ওঠার পরে আমার চাহিদা দিন দিন বাড়তে থাকে। আমি তখন পুরো দস্তুর হিরোইন অ্যাডিক্ট। প্রায়ই এটা লাগবে সেটা লাগবে বলে বাসায় টাকা চেয়ে পাঠাই। বাবাও যতোটা পারেন কিছু টাকা বেশি পাঠাতেন। কিন্তু তাতেও আমার হত না। শুরু হল লোন নেয়া। দিবাই দিত। সেই সাথে যখন চাইতাম হিরোইনও।

তাই আর্থিক অবস্থা যেমনটাই হোক, হিরোইন পেয়ে যেতাম। দিবা কেন আমাকে লোনে জিনিস দিত, জানি না। এটা হয়তো ওর ট্র্যাপ ছিল। কিংবা হয়তো এটাই ছিল ওর কিংবা ওর বসের বিজনেস করার স্টাইল। কারণ যাই হোক, আমার নেশা চলছিল পুরোদমে।  

দেখতে দেখতে একসময় লোন যখন দশ লাখ ছাড়াল, তখন ও হিরোইন আর লোন, দুটো দেয়াই বন্ধ করে দিল। কিন্তু ততোদিনে আমি হিরোইনের ওপর ডিপেন্ডেন্ট হয়ে গেছি। ওটা ছাড়া তখন আমার চলে না। ওদিকে দিবাও জানিয়ে দিল, তারও বস আছে, তাকেও জবাব দিতে হয়। ওর পক্ষে আর ক্রেডিটে মাল দেয়া সম্ভব না। শুধু তা ই না, লোনটাও দ্রুত শোধ করার চাপ দিতে লাগল। 

আমার তখন বেশ অসহায় অবস্থা। সারাক্ষণই প্রায় ঝিমাই। ক্লাস ফাঁকি দিই। অ্যাসাইনমেন্ট জমা দিতে হিমসিম খাই। হেন কেউ নাই যার কাছে লোন নিই নি। প্রায় সময়ই হাতে কোন টাকা থাকে না। বাসা থেকে পাঠানো টাকা সাথে সাথেই শেষ হয়ে যায়। টিউশানি দুটোও হাতছাড়া হয়ে যায়। কারণ, ওখানে গিয়ে ঝিমাচ্ছিলাম।

এমন সময় একদিন দিবা অফারটা দেয়। একটা হোটেলে বিদেশি গেস্টদের এন্টারটেইন করা। পেমেন্ট বেশ ভাল। পার এনকাউন্টার, ফিফটি কে। ইউজুয়ালি এধরনের রেট থাকে নতুনদের জন্য। ভার্জিনদের রেট আরেকটু বেশি।

জানিনা, ও এটারও এজেন্ট কি না। তবে শুনে গা ঘিনঘিন করে উঠেছিল। মনে হয়েছিল ওকে কষে একটা চড় লাগাই। না, চড় লাগানোর কাজটা করিনি। কারণ ঐ অবস্থায়ও এই হুশটা ছিল, দিবাকে চটানো যাবে না। তাই বেশ ভদ্র ভাষায় ওকে জানিয়ে দিলাম, আমার পক্ষে সম্ভব না।

পরের দিন সকাল থেকে মাল সাপ্লাই বন্ধ করে দিল দিবা। জানাল টাকা দিয়ে নিতে হবে। ব্যাপারটা এক্সপেক্টেড ছিল। টাকা যা ছিল, তা দিয়ে কয়েকদিন চলল। এরপরে একদিন আসল, যখন হাত পুরো ফাঁকা। কেউ আর লোন দিতে রাজী না। সারাটা দিন চেষ্টা করলাম ওটা ছাড়া থাকতে। পারলাম না। দুপুর হতে হতে আমার অবস্থা বেশ ভয়ানক হয়ে উঠল। আমার তখন অপশান একটাই।

বিছানা ছেড়ে উঠে দাঁড়ালাম। ধীরে ধীরে দিবার বিছানার দিকে এগিয়ে গেলাম। ও শুয়ে ছিল। ধাক্কা দিলাম। ও জেগেই ছিল। উঠে বসল। আমার দিকে তাকিয়ে বোধহয় বুঝে গেল, কি বলতে এসেছি। ঠোঁটে ওর বিজয়ীর হাসি। 
তাকিয়ে ছিল আমার দিকে। বড় একটা নিঃশ্বাস টেনে কথাটা দিবাকে জানালাম, 

— আমি রাজী।

চলবে

---
title: 'Humayun Ahmed'
date: 2018-11-18T12:33:46+10:00
draft: false
weight: 100
icon: 'writeups/writeups-icon1.png'
featured: false
author: 'Razia Sultana Jeni'
tags: ["humayun ahmed","love story"]
categories: ["series"]
heroHeading: 'হুমায়ুন আহমেদ'
heroSubHeading: '১ম পর্ব'
heroBackground: 'https://source.unsplash.com/tjX_sniNzgQ/1600x400'
thumbnail: 'https://source.unsplash.com/tjX_sniNzgQ/400x300'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---

১

আজ, এই মুহূর্ত থেকে আমি হুমায়ুন আহমেদ। না হুমায়ুন সাহেবের পুনর্জন্ম হয়নি। কিংবা নিজেকে আমি উনার মত পপুলার রাইটার হিসেবে দাবীও করছি না। জাস্ট বলতে চাচ্ছি, আজকে থেকে আমার অফিশিয়াল নাম, হুমায়ুন আহমেদ। আজই এভিডেবিট করে এই নাম চেঞ্জ করেছি। আগের নাম পাল্টে নতুন নাম রেখেছি হুমায়ুন আহমেদ। কেন?

মিলিয়ন ডলার কোয়েসচেন। গেস করুন তো? ফ্যান? হল না। উনার ফ্যানের কি কমতি আছে? কিন্তু কখনো কি শুনেছেন, কেউ নিজের নাম পাল্টে হুমায়ুন আহমেদ রেখেছে? রাখেনি। কেউ কেউ নিজেদের ছেলের নাম রাখতে পারে হুমায়ুন। মেয়ের নাম রাখতে পারে গুলতেকিন। কিংবা উনার সৃষ্ট বিখ্যাত কোন ক্যারেক্টারের নামে রেখেছে ছেলে মেয়েদের নাম। হিমু, শুভ্র কিংবা রুপা। বাট নিজের নাম চেঞ্জ? আই থিংক, এমন মানুষ বাংলাদেশে নেই। একসেপ্ট মি।

প্রশ্নটা কিন্তু তারপরও থেকেই যাচ্ছে। আমি যদি উনার লেখালেখির ডাই হার্ড ফ্যান না ই হই, তাহলে কেন আমি নিজের নাম পাল্টে হুমায়ন আহমেদ রাখলাম। একটা সন্দেহ করতে পারেন। উনার মত ফেমাস হতে চাই। চাই লোকে আমার লেখা উপন্যাস হুমড়ি খেয়ে কিনুক। প্রকাশকেরা আমার পেছনে টাকার থলি নিয়ে ঘুরুক। আমার একটা উপন্যাস পাওয়ার জন্য মন্ত্রী মিনিস্টারকে দিয়ে তদবির করাক। 

নাহ। ইউ আর রং। কাহিনী তেমন কিছু না। ইয়েস। লেখালেখির চেষ্টা করি, বাট… আচ্ছা সে সম্পর্কে পরে বলা যাবে। আপাততঃ ভূমিকা শেষ করি। প্রথমে বরং আমি আমার ফ্যামিলি মেম্বারদের চিনিয়ে দিই। আমার বাবার নাম ফয়েজুর রহমান আর মায়ের নাম আয়েশা খাতুন। বিয়ের পরে এখন তিনি আয়েশা ফয়েজ। 
কোন হিন্ট পাচ্ছেন? পাচ্ছেন না? বেশ তবে আরেকটা হিন্ট দিই। আমার আসল নাম শামসুর রহমান কাজল। দারুণ কো ইন্সিডেন্স না? ফয়েজুর রহমান আর আয়েশা ফয়েজের বড় ছেলে শামসুর রহমান কাজল। পুরো পৃথিবীতে এমন ঘটনা আর একবারই ঘটেছে আই গেস। 

এখনও যদি বুঝতে না পারেন, তাহলে গুগল করুন। কিংবা উইকি তে গিয়ে হুমায়ুন আহমেদ লিখে সার্চ দিন। সেখানে দেখতে পাবেন, ভদ্রলোকের নাম প্রথমে ছিল শামসুর রহমান কাজল। এরপরে… ইয়েস। এরপরে উনার নাম পাল্টে রাখা হয় হুমায়ুন আহমেদ। আর আজ, সেই একই ঘটনার রিপিটেশান হল। আজ আমি, শামসুর রহমান কাজল, অফিশিয়ালি নাম চেঞ্জ করে হলাম হুমায়ুন আহমেদ। ক্লিয়ার?

এবং কাজটা করার একটাই কারণ। হেল্পিং দ্যা ন্যাচার। সৃষ্টি চাইছে, আমিও একজন হুমায়ুন আহমেদ হই। দুটো মানুষের ভেতরে এতোগুলো মিল কাকতালীয় হতে পারে না। নামে মিল, বাবার নামে মিল, মায়ের নামে মিল আর… ইয়েস। আমার নানা বাড়িও নেত্রকোনা। ডেট অফ বার্থ তেরই নভেম্বর। এরপরও বলবেন মিলগুলো কাকতালীয়? মনে হচ্ছে না, ন্যাচার চাইছে আমিও আরেকজন হুমায়ুন আহমেদ হই?

এনিওয়ে, পৃথিবীতে বিশ্বাসী মানুষের যেমন অভাব নেই, তেমনি অভাব নেই স্কেপ্টিক্যাল মানুষেরও। সন্দেহবাদীরা বলতে চায়, এটা আমার পাগলামো। এমন মিল হতেই পারে। তাই বলে হঠাৎ করে আমার ভেতরে সাহিত্য প্রতিভা চলে আসবে না। কিংবা আমার লেখা দেদারসে বিক্রি হবে না। মে বি। টাইম উইল সে। বাট, সুডন'ট আই ট্রাই? অ্যাটলিস্ট ন্যাচারের লিড ফলো করে এগিয়ে গিয়ে তো দেখতে পারি। সামনে কি আছে। হু নোজ, আই মে বি রাইট। তাই না?

সেই পথেই পা বাড়ালাম আজকে। কাজল থেকে হুমায়ুন আহমেদ হলাম। একটু আগে বাসায় ঢুকে কথাটা মাকে জানালাম। আমার ধারণা, মা এই মুহূর্তে শোকে পাথর হয়ে আছেন। বুঝতে পারছেন না কি করবেন। মা যে ব্যাপারটা এতো সহজে মেনে নেবেন না, এটা আমি জানতাম। এ ও জানতাম, ব্যাপারটা মাকে আগে থেকে জানালে, মা আমাকে ইমোশানালি ব্ল্যাকমেইল করতে চাইতেন। বলতেন, ‘এমন করলে তুই আমার মরা মুখ দেখবি।’ টিপিক্যাল ফিল্মি ডায়লগ, ইউ নো। তাই… ঘোড়া ডিঙ্গিয়েই ঘাস খেতে হল।

আমার ধারণা, মা এতক্ষণে কথাটা বাবার কানেও দিয়ে ফেলেছেন। বাবা ব্যাপারটা নিয়ে খুব একটা চিন্তিত হবেন বলে মনে হয় না। এসব সিলি ব্যাপার নিয়ে মাথা ঘামানো টাইপ লোক বাবা নন। ব্যাবসায়ী মানুষ। উনি আছেন নিজের গার্মেন্টস বিজনেস নিয়ে। বায়ার আর অর্ডার ঠিকঠাক মত আসলে, বাকী দুনিয়া নিয়ে উনার তেমন কোন চিন্তা নেই। আমার নাম পালটাবার খবরে হয়তো বলবেন, খারাপ কি? ভালোই তো নামটা। আমি ভাবছি, আমারটাও পাল্টে ফেলি। ফয়েজ নাম নিয়ে তো প্রায় ষাট বছর চলল। বাকী জীবনের জন্য আরেকটা নাম রাখি, কি বল?

আর কোন প্রশ্ন জাগছে মনে? আমি জন্ম থেকেই এমন পাগল? না পাগলামিটা নতুন দেখা দিয়েছে? এই প্রশ্ন যারা করছেন, তাঁদের জানাতে চাই, জ্বি না। প্রথমত এটা পাগলামো না। বলতে পারেন রিয়েলাইজেশান। আর আমার এই উপলব্ধি জন্মগত না। ইনফ্যাক্ট বাংলা গল্পের বই আমি সেভাবে পড়তামই না। ইংরেজি ভার্সানে পড়ার কারণে, সেভাবে বাংলা গল্পের বই পড়াই হয়নি। প্রথম যে বাংলা গল্পের বইটা পড়ি সেটা ছিল মে ফ্লাওয়ার। তা ও আবার পড়েছিলাম ইউ এসেতে।

এনিওয়ে, হুমায়ুন সাহেবের সাথে বেশ কিছু অমিলও আমার আছে। প্রথমটা হচ্ছে, উনারা তিনভাই আর তিন বোন হলেও, আমার কোন ভাই বা বোন নেই। দ্বিতীয় অমিল, তেমন গরীব পরিবারে আমার জন্ম হয়নি। বাবা গার্মেন্টসের ব্যাবসা করেন। অঢেল না হলেও বেশ ভালো রকমের ধনী আমরা। ধানমন্ডিতে আমাদের নিজস্ব বাড়ি আছে। ফ্ল্যাট না, বাড়ি। না, বাসার নাম 'দক্ষিণ হাওয়া' না। তবে ধানমন্ডিতে। 

যেহেতু স্বাধীন বাংলাদেশে জন্মেছি, তাই, মুক্তিযুদ্ধে বাবাকে হারাবার অপশানও নেই। বাবা মারা যাবেন না বলছি না, বলছি, মুক্তিযুদ্ধে পিতৃবিয়োগ হবে না। এরকম আরও কিছু অমিল আছে ঠিকই, কিন্তু এই ব্যাপারগুলোকে কিছুক্ষণের জন্য সরিয়ে রেখে আমার পুরো জীবনকে যদি স্ক্যান করেন, আপনারাও একমত হবেন, আই অ্যাম বর্ন টু বি হুমায়ুন আহমেদ।

শুধু তা ই না। প্রকৃতি আরও অনেকভাবে আমাকে হেল্প করেছে। এতো ব্রিলিয়ান্ট ছাত্র হওয়া সত্ত্বেও কেন আমি অন্য কোন সাবজেক্টে ভর্তি হইনি? কেন আমি ডাক্তার বা ইঞ্জিনিয়ার হওয়ার চেষ্টা করিনি। চেষ্টা করিনি টোফেল কিংবা আইইএলটিএস দিয়ে বাইরে পড়তে যেতে। কেন ঢাকা ইউনিভার্সিটিতেই ভর্তি হই? আর সেটাও আবার কেমিস্ট্রিতে? ভাবছেন, ইচ্ছে করে করেছি? নো ডিয়ার। ইউ এস যাওয়ার আগে আমি উনাকে চিনতামই না। চিনব কি করে, কেবল টিভি আর ইন্টারনেটের দৌড়াত্বে, বাংলাদেশী চ্যানেল তো দেখাই হয় না। দেন?

সেটাই তো বলার চেষ্টা করছি। এটা আমার পাগলামো না। ইটস মাই ডেস্টিনি। বাকী অনেককিছুই উনার সাথে মেলে। ছাত্র হিসেবে আমিও বেশ ব্রিলিয়ান্ট। কেমিস্ট্রিতেই পড়েছি। এরপরে ইউ এসে যাই পিএইচডি করতে। সেই নর্থ ডেকোটা স্টেট ইউনিভার্সিটিতে। আর ফিরে আসোবার পরে জয়েন করি ঢাকা ইউনিভার্সিটিতে। এরপরও বলবেন এটা ডেস্টিনি না? 

আমি জানি, আপনাদের সন্দেহ এখনও যাচ্ছে না। ভাবছেন আমি উনার ফ্যান? আই ডোন্ট থিঙ্ক সো। ইউজুয়ালি ফ্যানরা কি করে? উনার বই পড়ে, উনার অটোগ্রাফ নিতে ছোটে। মেয়ে ফ্যানরা তাঁকে নিয়ে স্বপ্ন দেখে। আর ছেলে ফ্যানদের কিছু তো হিমু সাজে। বড়জোর নিজেদের ছেলে বা মেয়ের নাম রাখে তাঁদের আরাধ্য 

ক্যারেক্টারের নামে। আমি রেখেছি? অবশ্য রাখবার অপশান পাইনি। কারণে আমার এখনও বিয়ে হয়নি। নীডলেস টু সে, সন্তানও নেই। তবে হলে, আর ছেলে হলে, তার নাম রাখব রশিদউদ্দিন আহমেদ। ইয়েস। দ্যাট চাইল্ড। যার কথা ভেবে হুমায়ুন সাহেব বলেছিলেন, ওর কাছে আমি সরি। আমি আমার জীবনের বদলে ওকে জীবন দিতে বললে ঈশ্বর সেটা মেনে নিতেন। তাই ভয়ে সেই দোয়া চাইনি ঈশ্বরের কাছে। সেই নামে রাখব আমার ছেলের নাম। 

ফর ইয়োর ইনফরমেশান, আরেকটা ব্যাপার ক্লিয়ার করে দিই। আমার বাবাও হুমায়ুন আহমেদের ফ্যান না। আর মনে হয় না তিনি হুমায়ুন সাহেবের নামও শুনেছেন। এটা অবশ্য গেস করছি। কারণ বই পড়ার তেমন অভ্যাস উনার নেই। সো, আমি নিশ্চিত, উনার কোন উপন্যাসও তিনি পড়েননি। আর উনার টিভি দেখা বলতে তো শুধু খবর শোনা। আর মাঝে মাঝে ফুটবল খেলা দেখা। সো, তাঁর মৃত্যুর খবর জানলেও জানতে পারেন। তাই আমার এই যে শামসুর রহমান কাজল নামটা, এটা পিওর কো-ইনসিডেন্স।

এবার আসি আপনাদের স্কেপ্টেসিজম নিয়ে। ইয়েস। এখন আমার বয়স সাতাশ হলেও, আমার হাত দিয়ে এখনও নন্দিত নরকের মত উপন্যাস বেরোয়নি। পাইনি কোন অ্যাওয়ার্ড। ইনফ্যাক্ট কোন উপন্যাসই লিখিনি। সো, সন্দেহ করলে, আমি আরগু করব না। 

শুধু তা ই না, সঙ্গে আরও বলব, আমি নিজেও ব্যাপারটা নিয়ে চিন্তিত। ন্যাচার কেন আমাকে দিয়ে এখনও কিছু লেখাচ্ছে না। আই অ্যাম রিয়েলি কনফিউজড। কেন যেন মনে হচ্ছে, আই অ্যাম মিসিং সামথিং। সারাক্ষণ শুধু খুঁজছি। কি সেই মিসিং লিঙ্ক। যেটা জোড়া লাগাতে পারলেই আমি পৌঁছে যাব আমার গন্তব্যে। হয়ে যাব পুরোপুরি হুমায়ুন আহমেদ।

ন্যাচারের এই খেলাটা বুঝতে পারার পর থেকে আমি নিজের মত ন্যাচারকে হেল্প করা শুরু করি। একে একে উনার লেখার সাথে পরিচিত হতে শুরু করি। আর এখন, উনার পুরো জীবনটাই আমার মুখস্থ। ছোট গল্প আর উপন্যাস গুলো যেমন গিলে খেয়েছি তেমনি পড়ে ফেলেছি উনার লেখা নাটক আর স্মৃতিকথাগুলোও। উনার যতগুলো নাটকের ডিভিডি বাজারে ছিল, সব দেখে ফেলেছি। ইনক্লুডিং সিরিয়ালস। আমার ধারণা, আমার মেন্টাল ট্রান্সফরমেশান স্টার্টেড। আই স্টার্টেড থিংকিং লাইক হিম। সবকিছু লজিক দিয়ে ভাবা, আবার ডেস্টিনিকে বিশ্বাস করা, এসব আমার ভেতরেও আসতে শুরু করেছে।

স্টিল, নাথিং হ্যাপেন্ড। ভাবতে শুরু করলাম। কেন এমন হচ্ছে? কি নেই আমার জীবনে, যা উনার জীবনে ছিল। অ্যান্ড অল অফ অ্যা সাডেন, আই গট দ্যা অ্যান্সার। মাই নেম। তাই, ইয়েস, ন্যাচারকে হেল্প করতে, কোর্টে গিয়ে এফিডেবিট করে নাম পাল্টে আসলাম। আর এই মুহূর্তে লিখতে বসেছি। ল্যাপটপ থাকা সত্ত্বেও, কাগজ কলম নিয়ে বসেছি। 

শুরু করেছি, ডেস্টিনির পথে আমার যাত্রা।

চলবে
---
title: 'My Second Crush'
date: 2018-11-18T12:33:46+10:00
draft: false
icon: 'writeups/writeups-icon1.png'
featured: false
weight: 100
authors: 'Razia Sultana Jeni'
tags: ["my second crush"]
categories: ["series"]
heroHeading: 'মাই সেকেন্ড ক্রাশ'
heroSubHeading: '১ম পর্ব'
heroBackground: 'https://source.unsplash.com/tjX_sniNzgQ/1600x400'
thumbnail: 'https://source.unsplash.com/tjX_sniNzgQ/400x300'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---
১

— চটি পড়েন?

কফিতে চুমুক দিচ্ছিলাম। ছোটোখাট একটা বিষম খেলাম। একটা মেয়ে প্রথম দেখাতে এমন প্রশ্ন করতে পারে? অবশ্য প্রথম দেখা বলতে যা মাথায় আসে, সেটা হচ্ছে, জাস্ট হাই হ্যালো হয়েছে, এমন। আমার আর অনন্যার অবস্থা তার চেয়ে কয়েক ধাপ এগিয়েছে। আই মিন, আমরা গত ত্রিশ মিনিট ধরে কফি খাচ্ছি আর গল্প করছি। অ্যান্ড দেন… দিস কোয়েশ্চেন।

এনিওয়ে, আমাদের ইন্ট্রোডাকশানটা সেরে নিই। আমি বোরহান। একটা ফার্মা কোম্পানিতে আছি। মার্কেটিং এর হেড। বয়সের তুলনায় একটু রেসপন্সিবল পোস্ট। বাট আই আরনড ইট। জাস্ট কিছুদিন হল প্রোমোটেড হয়েছি। বয়স ত্রিশের কোঠায়। আর এখন চলছে বিয়ের জন্য কনে দেখা। আর সেই সুবাদেই আজ এসেছি ধানমন্ডির এক কফি হাউজে। 

ইউনিভার্সিটি লাইফে একজন ক্রাশ ছিল। বাট, সম্পর্কটা টেকেনি। খুব ধাক্কা লেগেছিল, এমন না। তবে বেশ কিছুদিন আপসেট ছিলাম। এরপরে, অ্যাজ ইউজুয়াল, লাইফ স্বাভাবিক হয়ে আসতে শুরু করে। অ্যান্ড দেন, ইউনিভার্সিটি কমপ্লিট করি। এমবিএ করি। এরপরে জব পেয়ে যাই, দেশের নাম্বার ওয়ান ফার্মা কোম্পানিতে। 

মোট কথা, পাত্র হিসেবে আমি এ ওয়ান। বিয়ের ব্যাপারটা আমার বড় বোন হ্যান্ডল করছেন। বিয়ে রিলেটেড ওয়েব পোর্টালে নাম লেখানো, সেখান থেকে পাত্রীদের লিস্ট আনা, এরপরে পাত্রী যাচাই, বাছাই, সবই নিশি আপা করছেন। আমার কাজ শুধু সেই সিলেক্টেড ক্যান্ডিডেটদের সাথে মিট করা। 

অনন্যা হচ্ছে পঞ্চম জন। এর আগের চার জন রিজেক্টেড। বাই মি। ভাল লাগেনি। আই মিন, খারাপ না, বাট… কেন যেন ইচ্ছে করেনি। মাঝে একবার সন্দেহ হয়েছিল, সেই ইউনিভার্সিটি লাইফের প্রেমের হ্যাং ওভার কি না। পরে মনে হয়েছে, দ্যাট ইজ নট দ্যা কেস। আসলে আমার বয়স একটা ফ্যাক্টর। এই বয়সে বোধহয়, সুন্দরী মেয়ের চেয়ে ইনটেলিজেন্ট মেয়ে বেশি অ্যাট্রাকটিভ লাগে। 

কথাটা নিশি আপাকে বলেও ছিলাম। তার রেজাল্ট হচ্ছে, অনন্যা। দেখতে আহামরি কিছু সুন্দরী না। তবে শার্প। সাইকোলজিতে মাস্টার্স করছে। আমার ধারণা, আমাকে ও স্টাডিও করছে। আমার তাকানো, আমার প্রশ্ন, আমার উত্তর সবকিছু থেকে, আমার সাইকোলজি বোঝার চেষ্টা করছে।  

ওর এই প্রচেষ্টা কেন যেন ভালো লাগল না। ইয়া, আমি কিছুটা কনজারভেটিভ বলতে পারেন।  বুদ্ধিমতী মেয়ে পছন্দ, তবে চালাক মেয়ে না। আই মিন, কিছু মেয়ে থাকে না, সব কিছুতে হিসেব করে, সব ব্যাপারেই লাভ খোঁজে, সেই টাইপ ক্যারেক্টার বেশ অপছন্দ। 

এই মেয়েকে ঠিক চালাক মনে হচ্ছে না, বাট কেন যেন পছন্দও হচ্ছে না। আসলে ওর এই অ্যাসেস করার ব্যাপারটা বেশি অস্বস্তি তৈরি করছে। নিজেকে কেমন যেন গিনিপিগ লাগছে। সিদ্ধান্ত নিয়ে ফেলেছি, ফিরে গিয়ে ‘নো' বলব। তবে আলাপ চালিয়ে যাচ্ছি। কিংবা বলা যায়, অনন্যাই চালিয়ে যাচ্ছে। খুব ছোট্ট ছোট্ট চুমুক দিয়ে কফি খাচ্ছে। 

আচ্ছা, ও কি বুঝে ফেলেছে, আমার অ্যান্সার ‘নো'? আমার ধারণা বুঝে ফেলেছে। তারপরও কেন যে আমার স্টুডেন্ট লাইফের গল্প শুনতে চাইছে, বুঝতে পারছি না। স্টুডেন্ট লাইফের মেমোরেবল ডে শুনতে চাইল। জিজ্ঞেস করলাম, স্টুডেন্ট লাইফ তো বেশ লম্বা। কোন সময়ের শুনতে চান? সব বেলারই। স্কুল লাইফ দিয়ে শুরু করতে পারেন।
শোনালাম। মনোযোগ দিয়েই শুনল। মাঝে মাঝে স্মাইল দিল। স্মাইলটা ভদ্রতা সূচক। খুব একটা এঞ্জয় করল বলে মনে হল না। ব্যাড অ্যাক্ট্রেস। এরপরে জানতে চাইল, ‘কলেজ লাইফের?’

তখন কফি চলে এসেছে। চুমুক দিতে দিতে কলেজ লাইফের গল্প করলাম। প্রথম বারের মত কো এড। ছেলে মেয়ে একসাথে, একই ক্লাসে। প্রথম কিছুদিন বেশ উত্তেজনা কাজ করেছিল। ফেসবুক, ইন্সটা জেনারেশানের আগের জেনারেশান আমরা। তাই মেয়েদের সম্পর্কে বেশ রূপকথা টাইপ ধারণা নিয়ে বড় হওয়া জেনারেশান ছিলাম আমরা।

গল্প বলতে গিয়ে কিছুক্ষণের জন্য চলে গিয়েছিলাম কলেজ লাইফে। ঈশিতার কথা মনে পড়ে গেল। ক্লাসের সুন্দরীতম মেয়ে। কমবেশি সবাই ওর দিকে আড়চোখে তাকাতাম। তবে ঐ পর্যন্তই। এসব গল্প অবশ্য বললাম না। ছোটখাট কিছু গল্প। বন্ধুরা মিলি কক্সবাজার যাওয়ার গল্প শোনালাম। 

এক্সপেক্ট করেছিলাম, এরপরে হয়তো ইউনিভার্সিটি লাইফের গল্প জানতে চাইবে। আমি অবশ্য তখন প্যাক আপের প্ল্যান করছি। ‘আজকের মত উঠি’ বলতে অস্বস্তি লাগছে। তাই অপেক্ষা করে আছি, কফি কখন শেষ করে, সেজন্য। এমন সময় আচমকা প্রশ্নটা করল অনন্যা।
‘চটি' বলতে চটি স্যান্ডেলও বোঝানো যায়। তবে ওর প্রশ্নের ধরণ দেখে মনে হল না সেটা বোঝাচ্ছে। সাধারণ ভাষায়, ‘চটি' বলতে যা বোঝায়, ইট সিমস, শী মেন্ট দ্যাট। প্রশ্নটা স্কুল লাইফে, কোন বন্ধু করলে যতোটা নির্দোষ শোনাত, এখন, এই পরিস্থিতিতে প্রশ্নটাকে কেমন যেন অপমানজনক শোনালো। ঠিক বুঝে উঠতে পারছি না, কিভাবে রিয়াক্ট করব।

আমার হতভম্ব চেহারা দেখে মুচকি একটা হাসি দিল। এবার বেশ রাগ হল। কিন্তু সেই সাথে এটাও বুঝতে পারলাম, রেগে যাওয়া মানেই ওকে বুঝিয়ে দেয়া, আই অ্যাম এম্ব্যারাসাড। সেটা আবার হতে দিতে চাই না। কি রিয়াক্ট করব, ভাবছি, এমন সময় প্রশ্নটা আবার করল

— পড়েন?

কি যে হল, অনেস্ট উত্তরটাই দিয়ে ফেললাম

— পড়ি। 

— এনি ফেভারেট রাইটার?

নিজের অজান্তেই ভ্রু কুঁচকে গেল। এসব লেখাগুলোর কি রাইটারের নাম কেউ পড়ে? কোন কোন লেখায় তো রাইটারের নামও লেখা থাকে না। তবে স্মৃতি হাতড়াতে গিয়ে একটা নামই মনে আসল, রসময় গুপ্ত। নামটা বলব কি না ভাবছি, এমন সময় বোমটা ফাটাল অনন্যা। 

— আমিও লিখি।

এই মুহূর্তে ‘লিখি' কথাটার একটাই মানে দাঁড়ায়। ও চটি লেখে। এ মেয়ে যে আর দশটা মেয়ের মত না, এটা ওর ‘চটি পড়েন' প্রশ্ন শুনেই বুঝে গেছি। তবে এতোটা আলাদা, ভাবিনি। আর শেষ বক্তব্যটা মেয়েটা সম্পর্কে আমার ধারণা আমূল পাল্টে দিল। ইনফ্যাক্ট, মেয়েদের সম্পর্কেই ধারণা পাল্টে দিল। 

এবার নিজেকে সামলে নিতে সময় লাগল না। ধীরে সুস্থে কফিতে চুমুক দিলাম। তথ্যটা দেয়ার আরেকটা অর্থ আছে। একটা প্রশ্ন ইনভাইট করছে। সেটা করলাম

— তাই? কোথায়?

— আগে ফ্রিল্যান্স করতাম। এখন…

— এখন?

— নিজের একটা ওয়েবসাইট আছে।

মেয়েটার ব্যাপারে আরেক দফা সিদ্ধান্ত চেঞ্জ করলাম। 'চটি পড়েন’ প্রশ্নটা শুনে মেয়েটাকে প্রথমে ফাজিল টাইপ ভেবেছিলাম। বাট এখন মনে হচ্ছে, এই মেয়ে অন্য ধাতুতে গড়া। যেসব ব্যাপার একটা মেয়ের জন্য বাহ্যিকভাবে আনটাচেবল ভাবা হয়, এই মেয়ে অনায়াসে সেসবে ইনভলভ হওয়ার সাহস রাখে। শুধু ইনভলভ হওয়ার না, সেটা ডিসক্লোজ করারও। 

— অ্যাড্রেসটা পাওয়া যাবে?

স্মাইল দিল। ‘আমি জানতাম’ টাইপ না। টিপিক্যাল ভদ্র স্মাইল। এরপরে বলল

— যাবে। সাইটটা অবশ্য পেইড। সাবস্ক্রিপশান নিতে হবে।

কথাটা বলার ভেতরে কেমন একটা বিজনেসম্যান অ্যাটিচ্যুড ছিল। এই মেয়েকে যতোটা সহজ সরল ভেবেছিলাম, এই মেয়ে আসলে তা না। শুধু স্মার্ট বললে, ভুল হবে, ভেরি ভেরি স্মার্ট। মনে মনে হাসলাম। নিশি আপাকে নিজে থেকেই বলেছিলাম, একটু স্মার্ট ইন্টেলিজেন্ট মেয়ে দেখো। আই গট ওয়ান, বাট...

সেই সাথে অন্য একটা সন্দেহও মাথায় জাগল। ডাজ শী হ্যাভ এনি প্ল্যান? আলাপটা শুরু করার পেছনে কি কোন উদ্দেশ্য আছে? আমাকে পটেনশিয়াল ক্লায়েন্ট ভাবছে ওর ওয়েব সাইটের? যদি ভেবে থাকে, ভুল করেনি। সাবস্ক্রিপশান আমি অবশ্যই নেব। নট দ্যাট আই নিড ওয়ান। জাস্ট কিউরিওসিটি। 

— সো? উঠি?

প্রথমবারের মত অন্যরকম একটা ফিলিং হল। আরেকটু গল্প করতে ইচ্ছে করছিল। ওর সম্পর্কে আরেকটু জানতে মন চাইছে। আবার এটাও ঠিক, বসতে বলাটা অনুচিত। যেহেতু সিদ্ধান্ত নিয়ে ফেলেছি, বাসায় গিয়ে ‘নো' বলব, তাই এই রিলেশানটা আর এক্সটেন্ড করা ঠিক হবে না। যদিও আমার উত্তর হওয়া উচিৎ ছিল, ‘সিওর' কিন্তু বলতে গিয়ে টের পেলাম অন্য একটা কথা বলছি।

— বাসায় জানে?

— কি?

— এই আপনার পর্ণ স্টোরি রাইটিং এর ব্যাপারটা?

সুন্দর একটা স্মাইল দিল। এরপরে বলল

— না। ছদ্মনামে লিখি।

— কি নামে?

আবার স্মাইল। এবারেরটায় দুষ্টুমি ছিল। আমি নিজেও ফিল করলাম, কাজটা ঠিক হল না। এতো ডিটেইল জিজ্ঞেস করাটা বাড়াবাড়ি হয়ে গেল। বাট এখন আর ভুল শুধরাবার উপায় নেই। ক্যালাস টাইপের একটা হাসি দিয়ে কোন রকমে বললাম

— জাস্ট ফর কিউরিওসিটি।

বলেই বুঝলাম, জাস্ট কমিটেড সেকেন্ড ব্লান্ডার। মাথা ঠিকমত কাজ করছে না। আই স্যুড স্টপ। কথা বললেই, ব্লান্ডার করব। 

কফি হাউজটা সেলফ সার্ভ টাইপ। তাই বিল দিয়েই কফি এনেছিলাম। সো উঠতে চাইলেই ওঠা যায়। আমার শেষ এক্সকিউজটা শুনে অনন্যা কোন উত্তর দিল না। হয়তো মনে মনে হাসছে। 

— আসি তাহলে?

অনন্যা উঠে দাঁড়িয়েছে। দরজার দিকে এগিয়ে যাচ্ছে। আমার কি করা উচিৎ? পেছনে পেছনে যাওয়া? অর… 

ভাববার সময় নেই। উঠে দাঁড়ালাম। ওর পাশে পাশে হাঁটতে থাকলাম। যদিও মন চাইছে, ওর অ্যাড্রেসটা জানতে, বাট প্রশ্নটা আর করা যাবে না। দরজার কাছে চলে এসেছি। ও এখনো বলেনি, কি নামে লেখে। 

দরজা টেনে খুললাম। অনন্যা আগে বেরোল। এরপরে আমি। টাইম ইজ রানিং আউট। ওর সাথে হয়তো আর কখনো দেখা হবে না। এমন অসমাপ্ত থাকবে সম্পর্কটা? কেমন একটা ডেসপারেশান কাজ করছে। ও কি বলবে না ওয়েব অ্যাড্রেস?

আমার গাড়ীটা বাইরে দাঁড়িয়ে ছিল। ঝট করে আইডিয়াটা মাথায় আসে। বললাম

— ড্রপ করে দিই?

— নো থ্যাংকস। 

এবার থার্ড ব্লান্ডার মতান্তরে প্রথম সঠিক কাজটা করলাম। অনন্যার চোখে চোখ রেখে বললাম

— ওয়েব অ্যাড্রেসটা?

কার্ডটা এগিয়ে দিল। কখন ওর হাতে কার্ডটা আসল খেয়াল করিনি। যন্ত্র চালিতের মত হাত বাড়িয়ে কার্ডটা নিলাম। আর কিছু বলার সুযোগ পেলাম না। একটা ফাঁকা রিক্সা যাচ্ছিল, সেটাকে হাতের ইশারায় থামিয়ে, উঠে বসল।

যতক্ষণ দৃষ্টির গোচরে ছিল, মন্ত্রমুগ্ধের মত তাকিয়ে থাকলাম। চলে যাওয়ার পরে ধীরে ধীরে কার্ডটার দিকে তাকালাম। পুরো কার্ডে একটা মাত্র লাইন লেখা।  ইংরেজিতে। ডাবলু ডাবলু ডাবলু ডট রসময় গুপ্ত ডট মি।

চলবে
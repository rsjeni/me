---
title: 'My Second Crush'
date: 2018-11-18T12:33:46+10:00
draft: false
icon: 'writeups/writeups-icon1.png'
featured: true
weight: 100
authors: 'Razia Sultana Jeni'
tags: ["my second crush"]
categories: ["series"]
heroHeading: 'মাই সেকেন্ড ক্রাশ'
heroSubHeading: '২য় পর্ব'
heroBackground: 'https://source.unsplash.com/tjX_sniNzgQ/1600x400'
thumbnail: 'https://source.unsplash.com/tjX_sniNzgQ/400x300'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---
২

— সুমনের কোন খোঁজ জানিস?

— কোন সুমন?

— আমাদের সাথে পড়ত না? স্কুলে?

— চটি সুমন?

— হ্যাঁ।

— ওর খোঁজ জেনে কি করবি?

— কি করব জানি না, নাম্বারটা লাগবে। যোগাড় করতে পারবি?

— শালা বেঁচে আছে কি না তাই তো জানি না।

— জান। জেনে আমাকে জানা।

ফোনটা রেখে দিলাম। ওপাশে ছিল খোকন। প্রত্যেক ফ্রেন্ডগ্রুপে এমন একজন বিবিসি টাইপ ক্যারেক্টার থাকে না, যার নখদর্পণে সবার হাঁড়ির খবর থাকে? খোকন হচ্ছে তেমন একজন ফ্রেন্ড। আর ওকে ফোন করে সুমনের খোঁজ কেন করছি, তা আসলেই আমি জানি না। আজকে অনন্যা ইন্সিডেন্টের পরে কেন যেন ওর কথা খুব করে মনে পড়ল। হারামজাদার নিক নেমই হয়ে গিয়েছিল, চটি সুমন। 

এনিওয়ে, আপাতত আজকের বিকেলের সেই ‘অনন্যা ইনসিডেন্টে'র পরের গল্পটা শেষ করি। আমাদের কনে দেখা অবলিগ পাত্র দেখা মিটিং শেষ হলে আমরা বেরিয়ে আসি। ও দৃষ্টি সীমার বাইরে যাওয়ার পরে প্রথম যে রিয়াকশানটা হয়েছিল, সেটাকে বাংলায় কি বলে, আই অ্যাম নট সিওর। দ্বিধা? না সন্দেহ? না দুটোই? আমি কি অনন্যার প্রেমে পড়ে গেছি? না এটা জাস্ট অ্যাট্রাকশান? আর মনে তখন একটা প্রশ্ন ঘুরছে, হোয়াট শ্যুড আই ডু। 

সিদ্ধান্ত যা নেয়ার আমাকে এখনই নিতে হবে। বাসায় নিশি আপা আর মা অপেক্ষা করে বসে আছেন। আমার মত জানবার জন্য। বাসায় গিয়ে উনাদের কি বলব? ইয়েস? ওর নো? না আনডিসাইডেড টাইপ কিছু, ‘তোমরা যা ভালো বোঝো?’ 

কনফিউশানের কারণ হচ্ছে, আমার ভেতরে লালিত আজন্ম সংস্কার। মন বলছে, যে মেয়ে চটি লেখে, হবু বরকে জিজ্ঞেস করে, ‘চটি পড়েন কি না?' এধরনের মেয়ে ভালো মেয়ে হতেই পারে না। এই মেয়েকে বিশ্বাস করা যায় না। কিংবা বলা যায়, চটিতে যে ধরণের তরল টাইপ ভাবি টাবির ডেস্ক্রিপশান থাকে, এ মেয়ে তেমন টাইপের একটা মেয়ে হবে। কনফিউশানের অন্য পাড়ে কি ছিল জানি না। শুধু টের পাচ্ছিলাম, ‘নো’ বলে দেয়ার মত মনের জোর পাচ্ছি না। মেয়েটা দারুণ ভাবে টানছে। 

এর আগের যে চারটা মেয়ে দেখেছি, তাঁদের ক্ষেত্রে এমন হয়নি। সবাই বেশ সুন্দরী ছিল, আকর্ষণীয় ছিল। নিশি আপা বেশ বেছে বেছেই মেয়ে সিলেক্ট করেছিলেন। বাট ওদের ক্ষেত্রে ডিসিশান নিতে সমস্যা হয়নি। মন থেকে ‘ইয়েস' আসেনি। তাই এসে সোজাসুজি জানিয়ে দিই, ‘নো'। 

নিশি আপা কারণ জানতে চেয়েছিল প্রথম বার। উত্তরে শুধু বলেছিলাম, জানি না। এরপর থেকে আর জিজ্ঞেস করেনি। বোধহয় বুঝে গিয়েছিল, আমি কি চাই, নিজেই জানি না। তবে হাল ছাড়েনি। কিংবা বলা যায়, কনে খোঁজার এই কাজটা এঞ্জয় করছিলেন। 

যাই হোক, রাত আটটার দিকে যখন বাসায় ফিরলাম। তখন যথারীতি মা আর নিশি আপা ড্রয়িং রুমে বসে। নিশি আপা আমার জন্যই অপেক্ষা করছিলেন, আমার উত্তর শুনে নিজের বাসায় চলে যাবেন। 

আমি ডিসাইড করতে পারিনি কি উত্তর দিব। তাই ঢুকে বরাবরের মত ‘নো' কথাটা বলিনি। এবং, অফ কোর্স, 'ইয়েস' ও বলিনি। যে ব্যাপারটা ভেবে এসেছিলাম, সেটাই করলাম। মা কিংবা নিশি আপা কাউকেই কিছু না বলে সোজা নিজের রুমের দিকে এগিয়ে যাই। ঘরে ঢোকার আগে শুধু বলি, ‘রাতে কিছু খাব না'। উনাদের রিয়াকশান কি হয়েছিল জানি না, বাট আমাকে বাকী রাতে আর ডিস্টার্ব করেননি।

ঘরে ঢুকে ফ্রেস হয়ে প্রথমেই বসি ল্যাপটপ নিয়ে। কনফিউশান তখনো কাজ করছিল। মন বলছে, এই পথে আর এক পা বাড়িয়েছি কি, ফেরত আসতে পারব না। রাত বারোটা পর্যন্ত চলল যুদ্ধ। ঘুমাবার আপ্রাণ চেষ্টা করলাম। লাভ হল না। অনন্যার শেষ মুহূর্তের সেই চাহনি চোখে ভাসছে। ঠিক স্মাইল না, দুষ্টুমি না, আবার বিদ্রূপও না। কেন যেন মনে হচ্ছে চোখের কোণে কোথায় যেন একটা প্রত্যাশা ছিল। 

অবশেষে রণে ভঙ্গ দিলাম। রাত দশটার দিকে ঢুকলাম ঐ ওয়েব সাইটে। পর্ণ সাইটগুলো যেমনটা হয়, তেমন না। বিভিন্ন রকমের ন্যুড ছবিতে ঠাঁসা একটা ল্যান্ডিং পেজ এক্সপেক্ট করেছিলাম। তেমন না। নামটাই বড় করে লেখা। পুরনো একটা চটি পত্রিকার দুমড়ানো একটা কভারের ছবি দিয়ে করেছে ল্যান্ডিং পেজ। কিছুক্ষণ তাকিয়ে থাকলাম পুরো স্ক্রিন জুড়ে। বোঝা যাচ্ছে লেখকের নাম রসময় গুপ্ত। 

নিচে কিছু স্যাম্পল পেজ আছে। পর্ণ গল্পের যে মূল ডিস্ক্রিপশান থাকে, সেটা শুরুর আগের ভূমিকা অংশটুকু আছে শুধু। পড়লাম। এধরনের লেখায় আসলে লেখকের পার্থক্য বোঝার চেষ্টা করার কোন মানে হয় না। তারপরও, একটু আলাদা লাগল। হতে পারে, অনন্যাকে মনে ধরেছে, সেজন্য। আবার হতে পারে, আসলেই ওর লেখায় নতুনত্ব আছে। 

যদিও এধরনের পর্ণ সাইট হাজারে হাজারে আছে। যখন এসবে ঘোরাঘুরি করেছি তখন দেখেছি, বেশিরভাগেই সব কমন গল্প। খুব বেশি ভ্যারিয়েশান নেই। আর গল্প কমন পড়লে, এক্সাইটমেন্ট সেভাবে আসে না। ইদানীং যে খুব একটা এসব সাইটে ঢোকা হয়, তা না। কিছুটা সময়ের অভাব আর কিছুটা কাজের চাপ। তাছাড়া, ওসব পড়ার একটা বয়স থাকে। সেই বয়সে দুটো ফ্যাক্টর বোধহয় বেশি কাজ করে। নতুন শেখা এসব জ্ঞান আর নিষেধাজ্ঞা। বইগুলো যে শুধু লুকিয়ে পড়তে হত তা না, লুকিয়ে রাখতেও হত। ধরা পড়লে, বিচ্ছিরী পরিস্থিতি। 

যাই হোক, সেই সময়ে এসব বই পড়ার যে বাধা থাকত, সেটা এখন আর নেই। আমার রুমে কি বই আছে, কি নেই সেসব কেউ খুঁজে দেখে না। আলমিরা লক করে রাখা যায়। তাছাড়া নেট তো আছেই। তারপরও, এখন আর সেভাবে পড়া হয় না। নেশা তো নেইই। 

কিন্তু আমার মাথায় তখন পাগলামি ছড়ি ঘোরাচ্ছে। সাবস্ক্রিপশান নিয়ে ফেললাম। এবার কি করব? পড়তে শুরু করব? 

ল্যাপটপের ডালাটা নামালাম। বিছানায় হেলান দিয়ে ভাবতে বসলাম। রসময় গুপ্ত লেখা কভার পেজটা চোখে ভাসছে। কেমন যেন নস্টালজিয়া পেয়ে বসল। এই স্মৃতি রোমন্থন করতে গিয়েই মনে পড়ে সুমনের কথা। তখন ক্লাস সিক্সে পড়ি। দেরীতে যাওয়ার জন্য ফার্স্ট বেঞ্চে জায়গা পাইনি। পেছনে বসেছিলাম। পাশের সিটে সুমন। প্রত্যেক ক্লাসে কিছু ইঁচড়ে পাকা টাইপ স্টুডেন্ট থাকে না, সুমন হচ্ছে তারই একটা স্যাম্পল। এধরনের ছেলেদের অ্যাভয়েড করেই চলতাম।

ক্লাসে টের পেলাম, সুমন বইয়ের নিচে রেখে কিছু পড়ছে। আমি উঁকি মেরে দেখার চেষ্টা করছিলাম। জিজ্ঞেস করল

— পড়বি?

ভেবেছিলাম গল্পের বই। কিন্তু হাতে নিয়ে টের পাই অন্য ধরণের বই। কভার পেজে খুব বাজে কোয়ালিটির ন্যুড কিছু ছবি আছে। টের পেলাম হাত কাঁপছে। আবার এটাও বুঝতে পারলাম, ইচ্ছেও করছে। আর গল্প পড়তে গিয়ে জমে গেলাম। হার্ট বিট তুঙ্গে উঠে যায়। এরপরে? পিউবার্টি স্টার্টেড টু স্পিক। মজা লাগতে শুরু করল। এই বয়সের সব নিষিদ্ধ ঘটনাগুলোর জন্য দুর্দান্ত এক টান অনুভব করতে শুরু করলাম। 

কি যে হল, সুমনের জন্য মনটা কেমন করে উঠল। ফোনটা তুলে খোকনকে ফোন করলাম। এতো রাতে ফোন পেয়ে ঘাবড়ে গিয়েছিল খোকন। ওকে আশ্বস্ত করে শুধু জানালাম, যেভাবে হোক, সুমনের বর্তমান অবস্থা জানতে চাই। ও অবাক হলেও, বিশেষ তর্ক করল না।  

ল্যাপটপটা তখনো কোলে। ডালাটা বন্ধ করা। কিছুক্ষণ ভাবলাম। আমি কি জড়িয়ে পড়ছি? পর্ন পড়া নিয়ে আমার ভেতর কোন অস্বস্তি নেই, অস্বস্তি হচ্ছে মেয়েটাকে মাথা থেকে বের করতে পারছি না। আর সাইটটায় ঢুকলে আরও জড়িয়ে পড়তে পারি। নিজের সাথে আবার যুদ্ধ শুরু হল। করলাম কিছুক্ষণ। কিন্তু এধরনের যুদ্ধে যা হয়, তাই হল। পরাজয়। 

আসলে এধরনের যুদ্ধে শুধু দরকার পড়ে একটা মোক্ষম যুক্তি। ‘আজকেই শেষ'। সেই যুক্তির কাছেই হারলাম। নিজেকে ‘লাস্ট' ‘আর কোনদিনও না' ‘কার্ডটা ছিঁড়ে ফেলব’ এসব যুক্তি দেখিয়ে রাজী করিয়ে ফেললাম। সাবস্ক্রিপশান অন হলেও ‘এন্টার' এ চাপ দিচ্ছিলাম না। এবার দিলাম। সাইটের পেইড অংশে ঢুকলাম। 

টের পেলাম, রসময় গুপ্ত নামটার একটা আলাদা অনুভূতি আছে। সেই সাথে আরও একটা ব্যাপার ফিল করলাম, একজন মেয়ে লিখেছে, এটা ভেবেই কেমন এক্সাইটেড ফিল করছি। সেই ক্লাস সিক্সের অনুভূতি। সেই হাত কাঁপা।

প্রায় অনেকগুলো গল্প পড়লাম। টের পেলাম, গল্প যতো না পড়ছি, তার চেয়ে বেশি করছি অ্যানালাইসিস। মেয়েটাকে বোঝার চেষ্টা করছি।

এধরনের গল্প আগে যেকারণে পড়তাম, আজকে সেকারণ একেবারেই নেই। না আছে ‘নিষিদ্ধ' ট্যাগ না আছে সেক্স ব্যাপারটাকে নতুন আবিষ্কার করার উত্তেজনা। তারপরও উত্তেজনা আসছিল। সেটা এঞ্জয়ও করছিলাম, কিন্তু উত্তেজনাটা কেন, সে ব্যাপারে আই অ্যাম নট সিওর। 

একসময় ল্যাপটপ বন্ধ করলাম। কি করব? কি বলব নিশি আপাকে। মেয়ে পছন্দ হয়েছে? না হয়নি?

এমন সময় ফোনটা বেজে উঠল। আননোন নাম্বার। অনন্যা? আনলাইকলি। রাত একটু কম হলে, হয়তো ভাবা যেত। আচ্ছা, ও কি বুঝতে পারছে আমি এখন ওর সাইটে? কেন যেন মনে হচ্ছে… দূর। এতো ভাবার কি আছে। রিসিভ করলাম ফোনটা। 

হার্ট বিট যে বেড়েছে, টের পাচ্ছি। তবে সেটা বেশিক্ষণ স্থায়ী হল না। ওপাশে ছেলের গলা।

— বোরহান?

— হ্যাঁ।

— আমি সুমন। তুই নাকি আমাকে খুঁজছিলি?

খোকন ডিড হিজ জব। খুঁজে বের করে ফেলেছে। সেই সাথে আমার নাম্বারো দিয়েছে। জানিয়েছে আমি খুজছিলাম। কিন্তু কি বলব? কেন খুঁজছি? অনেস্ট উত্তর দিতে গেলে তো অনন্যার কথা বলতে হবে। এমন সময় ওপার থেকে আবার প্রশ্ন এলো

— কিরে, খুঁজছিলি? খোকন বলল।

— হ্যাঁ। খুজছিলাম।

— কি ব্যাপার?

প্রশ্নটার উত্তরে মিথ্যে করে বলার মত কোন কারণ মাথায় আসল না। তাই কোন রকমে শুধু বললাম

— কোথায় তুই?

— কেবল ঢুকলাম বাসায়। 

জানতে চাইলাম, কি করে, কোথায় থাকে। ও বলল। শুনে গাটা শিউরে উঠল। মনে হল ভাগ্যিস পরের বছর আমি আর কয়েকজন ফ্রেন্ড স্কুল পাল্টেছিলাম। নয়তো…। বাট আই গট মাই অ্যানসার। সিদ্ধান্ত নিয়ে ফেললাম। অনন্যার ব্যাপারে ‘নো' বলব। 

ঘুম আসবে না জানি। তাই ঘুমের একটা ওষুধ খেয়ে নিলাম। লাইট অফ করে শুতে যাওয়ার আগে অনন্যার দেয়া কার্ডটা ছিঁড়লাম। যদিও জানি কোন লাভ নেই। অ্যাড্রেসটা মাথায় গেঁথে গেছে। তারপরও ছিঁড়লাম। কানে তখন সুমনের শেষ কথাগুলো ভাসছে।

— আমি এখন রিক্সা চালাই। মিরপুরের এক বস্তিতে থাকি।

চলবে
---
title: 'ফেসবুক কড়চা'
date: 2018-11-18T12:33:46+10:00
draft: false
weight: 100
icon: 'writeups/writeups-icon1.png'
featured: false
author: 'Razia Sultana Jeni'
tags: ["ukraine","book fair"]
categories: ["fb update"]
heroHeading: 'ফেসবুক কড়চা'
heroSubHeading: 'এ সপ্তাহের ফেসবুক আপডেট'
heroBackground: 'https://source.unsplash.com/tjX_sniNzgQ/1600x400'
thumbnail: 'https://source.unsplash.com/tjX_sniNzgQ/400x300'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---
এই মুহূর্তে ফেসবুকে ঘুরলে দেখা যাবে, মূলত দুই ধরণের আলাপ চলছে। ইউক্রেইন আর বইমেলা। ইউক্রেইন নিয়ে মূলত আলাপ করছে আঁতেল বাহিনী। কেউ পুতিন আঙ্কেলের পক্ষে, আবার কেউ বিপক্ষে। পক্ষ পার্টি বলতে চাইছে, পুতিনের আর কি করার ছিল। ইউক্রেইনে ন্যাটো ঢুকে গেলে রাশিয়ার সিকিউরিটি প্রশ্নের মুখে পড়ে যেত। সো…। আর অন্য পক্ষ বলছে, একটা স্বাধীন দেশের কি এই অধিকার নেই, সে সিদ্ধান্ত নিতে পারে ন্যাটোতে যোগ দেবে, না দেবে না? তাই বলে ইনভেইড করতে হবে? 

বলাই বাহুল্য, এসব লেখা আর এই সংক্রান্ত ইউটিউব ভিডিও বেশ অনেকগুলিই দেখলাম। যা বুঝলাম, পুতিন বেশ ক্যালকুলেটেড রিস্ক নিয়েছে। একই সাথে ন্যাটো আর ইউরোপিয়ান ইউনিয়নকে চ্যালেঞ্জ ছুঁড়ে দিয়েছে, ‘পারলে ঠেকা’। আর আমেরিকার রেসপন্স বেশ গতানুগতিক। সেই অর্থনৈতিক নিষেধাজ্ঞা। 

পুতিন এই যুদ্ধে হারবে না জিতবে, জিতলে কতদিনে, আর হারলে কি হবে, এই নিয়ে বেশ অনেকগুলো ভবিষ্যৎবাণী ফেসবুকে ঘোরাঘুরি করছে। তৃতীয় বিশ্বযুদ্ধ হতে যাচ্ছে কি না, সেটা নিয়েও অনেকে বেশ শঙ্কিত। তবে পোয়াবারো হয়েছে টিভি চ্যানেলগুলোর। সেই সাথে পত্রিকার। কতজন রুশ সেনা মরল, আর কতজন ইউক্রেইন সেনা, এসব রিপোর্ট এখন প্রতিটা চ্যানেল আর পত্রিকার প্রাণভোমরা। 

এনিওয়ে, এবার আসি বইমেলা প্রসঙ্গে। ফেসবুকের বিভিন্ন স্ট্যাটাস দেখে যা বুঝলাম, দেশে দুই শ্রেণির লেখক আছেন। একদল আগে লেখক ছিলেন, এখন ফেসবুকার হয়েছেন। আর অন্য গ্রুপ হচ্ছে, আগে ফেসবুকার ছিলেন, এখন বই ছেপেছেন। মজার ব্যাপার হচ্ছে, প্রথম গ্রুপ, দ্বিতীয় গ্রুপকে বেজায় হিংসার চোখে দেখছেন। 

তাঁদের বক্তব্যে তেমন কোন লজিক নেই। ইনিয়ে বিনিয়ে বলার চেষ্টা করছেন, এইসব ফেসবুক সেলিব্রিটি রাইটারদের বই আসলে তেমন ভাল না। এরা নিম্ন মেধার। এদের বই যারা কেনে, এরাও নিম্ন রুচির। আজকে দেখলাম একজন বলতে চাইছেন, ফেসবুক সেলিব্রিটি এক রাইটারের বিক্রি হইছে একটা, আর উনি বইমেলায় ঘুরতে যাওয়া সব বান্ধবীর হাতে বই ধরিয়ে ছবি তুলে পোস্ট দিচ্ছেন আর বোঝাচ্ছেন, অনেকগুলো বিক্রি হয়েছে। 

বুঝতে পারছি না, প্রতিষ্ঠিত রাইটাররা এতো হীনমন্যতায় কেন ভুগছেন? ফেসবুক সেলিব্রিটি লেখকদের বই বিক্রি হলে কি আপনাদেরটার বিক্রি কমে যাবে? দুই ধরণের লেখকের পাঠক গ্রুপ কি একই? আই ডোন্ট থিংক সো। বরং এই ভেবে খুশি হতে পারেন, ঐ সেলিব্রিটি ফেসবুক রাইটারের কারণে, কিছু অপাঠক, বা ফ্রি তে ফেসবুকে গল্প পড়া মানুষটি, বই হাতে নিচ্ছেন। 

এনিওয়ে, এসব ফেসবুক সেলিব্রিটি রাইটার কতদিন টিকবেন, এদের দিয়ে কতোটা সাহিত্য হবে, এই ব্যাপারে যারা সন্দেহ করছেন, তাঁদের বলব, যদি ধরেই নিই, এরা সবাই ট্র্যাশ, মাত্র কদিনের মেহমান, তাতে পরিস্থিতির কি কোন পরিবর্তন হবে? পাঠক কি হুড়হুড় করে আপনাদের বই কিনতে লাইন দিবে?

সো, নিজের গল্প লেখায় মন দেন। এইসব ফেসবুক সেলিব্রিটি রাইটাররা কি করছে, না করছে, এসব নিয়ে মাথা ঘামিয়ে নিজের মূল্যবান সময় কেন নষ্ট করছেন?ফালতু রাইটার কোন কালে ছিল না। আগেও সেসব রাইটার হারিয়ে গেছে, ভবিষ্যতেও হয়তো অনেকেই হারিয়ে যাবেন। তো যাক না।
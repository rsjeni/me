---
title: 'ফেসবুক কড়চা'
date: 2022-02-6T12:33:46+10:00
draft: false
weight: 100
icon: 'writeups/writeups-icon1.png'
featured: false
author: 'Razia Sultana Jeni'
tags: ["ukraine","book fair"]
categories: ["fb update"]
heroHeading: 'ফেসবুক কড়চা'
heroSubHeading: 'এ সপ্তাহের ফেসবুক আপডেট'
heroBackground: 'writeups/ukraine.jpeg'
thumbnail: 'https://source.unsplash.com/tjX_sniNzgQ/400x300'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---
শেন ওয়ার্ন এবং 


রাইসু তাঁর ফেসবুক জীবনের অন্যতম সফল স্ট্যাটাসের জন্ম দিয়েছেন। শেন ওয়ার্নকে চেনেন না বলে যে স্ট্যাটাস দিয়েছেন সেখানে ছয়শর ওপর কমেন্ট আর ষাটের ওপর শেয়ার। ঈর্ষনীয়  সাফল্য। যদিও কমেন্টের বেশিরভাগ গালিগালাজ। তারপরও, ইট ইজ অ্যা সাকসেস। 

ফেসবুকে কোন বিতর্ক শুরু হলে যেমনটা হয়, এবারও তার ব্যতিক্রম হয়নি। পক্ষে এবং বিপক্ষে বেশ অনেকেই কোমর বেঁধে নেমে পড়েছে। তবে আলোচনার ব্যাপার সেটা না। ব্যাপার হচ্ছে, যে বিতর্ক ফেসবুকে ছড়িয়েছে, তার মূলে রয়েছে, মজার এক যুক্তি। কেউ কাউকে না চিনলে, সেটা ফেসবুকে জানাতেও কি পারবে না? মোক্ষম যুক্তি। 

ফেসবুকের ওয়াল একজনের নিজস্ব। সেখানে সে কি বলবে, সেটা একান্তই তার ব্যক্তিগত। সো, দিতেই পারেন। প্রশ্ন হচ্ছে, সেকথা ফেসবুকে, স্ট্যাটাস হিসেবে দেয়া খুব অশালীন কিংবা অন্যায় গোছের কোন কাজ কি না। আসলে যারা রাইসুকে গালিগালাজ করছেন, তাঁদের মূল ভাবনাটা সম্ভবতঃ এরকম কিছু একটা।  

যাইহোক, কাহিনী বোধহয় আর দুইএকদিন টিকবে। যদি না রাইসু সাপ্লিমেন্টারী স্ট্যাটাস দিয়ে ব্যাপারটাকে আরেকদফা উসকে না দেন। দেখা যাক কি হয়। 

এরমধ্যে ইউক্রেইন প্রশ্নে নাদিয়া স্ট্যাটাস হেঁকেছেন। একটা না বেশ কয়েকটা। বুঝিয়ে দিয়েছেন, এই যুদ্ধে তিনি পুতিনের পক্ষে। জেলেনস্কি ন্যাটোর ওপর আস্থা রেখে যে বেয়াদবী পুতিনের সাথে করেছে, তার খেসারত দিচ্ছে এখন। যুদ্ধে হারবে নিশ্চিত। এবং সম্ভবতঃ দেশ ছেড়ে পালাবেও। 

ওদিকে জিয়া হাসান যুদ্ধ শুরুর পর পর বেশ কয়েকটা স্ট্যাটাস দিয়ে এদেশের বুদ্ধিজীবীদের তিরস্কার করার কাজটা সেরে ফেলছেন। ফারুক ওয়াসিফের লেখা কলামের প্যারোডিও করেছেন। তবে সম্প্রতি ভারতের ভোট দানে বিরত থাকার ব্যাপারটাকে সমর্থন করেছেন। এবার লজিক হচ্ছে, ঠেকায় পড়লে নীতি নৈতিকতা শিকায় তুলে রাখা যায়। 

ডাঃ পিনাকী তাঁর বক্তব্য জানিয়েছেন ইউটিউবে। কেন পুতিন ইউক্রেইন আক্রমণ করল তাঁর পেছনের কাহিনী বলেছেন। বেশ কিছু অজানা তথ্য আছে সেখানে। তবে দোষ একা পুতিনের ঘাড়ে চাপাননি, দুজনকেই দুষ্টু বলেছেন। 

অ্যান্ড লাস্ট বাট নট দ্যা লিস্ট, তসলিমা নাসরিন। সব ব্যাপারে স্ট্যাটাস না দিলে উনার চলে? শুধু স্ট্যাটাস না, সেই ছলে বাংলাদেশের মানুষকে কিছুটা বিরক্ত না করলে কেমনে আর তিনি তসলিমা নাসরিন থাকেন। তাই ইউএসএস আর এর সাথে অখণ্ড ভারত মিশিয়ে একটা মজাদার স্ট্যাটাস সেঁটেছেন। তবে যতটা মার্কেট পাওয়ার কথা ছিল, ততোটা পায়নি। দেখা যাক, ব্যাপারটাকে উনি ফ্লপ শো হিসেবে দেখেন, না এটা 

এক্সটেন্ড করে বাংলাদেশ প্রতিদিনে একটা কলাম প্রসব করেন। 
আজকের মত বিদায়। আবার দেখা হবে। টিল দেন, গুড বাই।
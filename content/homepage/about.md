---
title: 'আমার আমি'
weight: 2
background: 'images/jeni7.jpeg'
button: 'Mail Me'
buttonLink: 'about'
---


বছর তিনেক ধরে ফেসবুকে লিখছি। কেমন লিখি জানি না, তবে এরই মধ্যেই সুনাম এবং দুর্নাম দুটোই কুড়িয়েছি। 

দুর্নাম হচ্ছে, অনিয়মিত। সবাইকে টেনশানে রাখি। গল্প বেশি লম্বা করে ফেলি। আর সবচেয়ে বড় দুর্নাম হচ্ছে, গল্প শেষ না করেই থেমে যাই। মাঝে মাঝে হারিয়ে যাই। 

সব অভিযোগই সত্য। 

তবে যারা আমাকে ভীষণ পছন্দ করেন, তাঁরা বলেন, আমার লেখা অন্যরকম। ব্যতিক্রমধর্মী। প্লটগুলো ইউনিক। গল্পের মোড়ে মোড়ে অপেক্ষা করে দারুণ সব টুইস্ট। একবার শুরু করলে শেষ না করে ওঠা যায় না। ইত্যাদি ইত্যাদি। 

আবার একদল পাঠক আছেন, যারা গল্পের বর্ণনা পড়ে  অবাক হন, ভাবেন, এসব আমার জীবন থেকে নেয়া কি না। তাঁদের এই অনুভূতির কথা শুনে বেশ ভালো লাগে। কারণ এই আশংকার  ভেতরে একধরনের প্রশংসা মিশে আছে। 

যাইহোক, ফেসবুকে কিংবা কোন গ্রুপে লেখা খুঁজে পাওয়া অনেক সময় কষ্টকর হয়ে যায়। তাই এবার ঠিক করেছি, আমার সব লেখা, একটা নির্দিষ্ট ঠিকানায় রাখব। শুরু করছি, আমার ওয়েবসাইট।

এবার আপনাদের পালা। ফেসবুক, ইনস্টাগ্রাম, ইউটিউব, টুইটার আর ইমেইল থাকল।

লেখাগুলো পড়ে কেমন লাগল, জানাবেন। 
 